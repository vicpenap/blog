<?xml version="1.0" encoding="utf-8"?>
<feed xmlns="http://www.w3.org/2005/Atom">

  <title><![CDATA[Víctor en Ámsterdam]]></title>
  <link href="http://blog.victorpena.es/atom.xml" rel="self"/>
  <link href="http://blog.victorpena.es/"/>
  <updated>2013-02-05T23:47:09+01:00</updated>
  <id>http://blog.victorpena.es/</id>
  <author>
    <name><![CDATA[Víctor]]></name>
    
  </author>
  <generator uri="http://octopress.org/">Octopress</generator>

  
  <entry>
    <title type="html"><![CDATA[2013]]></title>
    <link href="http://blog.victorpena.es/2013/02/05/2013/"/>
    <updated>2013-02-05T22:18:00+01:00</updated>
    <id>http://blog.victorpena.es/2013/02/05/2013</id>
    <content type="html"><![CDATA[<p><img src="http://blog.victorpena.es/assets/images/Vistas_Prinsengracht.jpg"></p>

<p>Pois o 2013 empezou, e aló foi un mes xa. A mediados da última semana antes de volver a casa no Nadal mudeime. Deixei atrás o apartamento en Looiersgracht para virme a Prinsengracht, de canal en canal. O apartamento novo é estupendo: ben equipado, reformado recentemente, nun edificio bonito, moi céntrico e con vistas directas ao canal, que son as que dan comezo á entrada. De feito, cun pouco de atención pódese ver como o canal está conxelado, e as gaivotas están pousadas sobre el. Xa non me queda aquel queixo que ofrecín aí atrás, pero intentarei ter algo parecido para quen me veña saudar.</p>

<p>O da mudanza recordoume que sempre se di que se Europa mola máis, que se Europa está máis avanzada e bla bla bla. Nin de coña. Pedín que se me puxese internet cando mesmo me mudei, terceira semana de decembro. Puxéronmo cinco semanas despois, o 23 de xaneiro. Francamente, pensei en chamar a R para que lanzasen fibra dende A Coruña. A eres sairíalles a perder, posiblemente, pero en tempo sería aproximadamente o mesmo, e eu feliz.</p>

<p>En tanto tempo pasaron un par de cousas dignas de salientar (posiblemente algunha máis, pero non a recordo agora. Con sorte encéndeseme unha bombilla máis adiante e fago unha entrada ex profeso).</p>

<h3>TomTom Taxi</h3>

<p>Hoxe mesmo lanzamos ao público <a href="http://bit.ly/TomTomTaxi-iPhone">TomTom Taxi para iPhone</a>, a aplicación para a que estou traballando. Consiste nunha aplicación para iPhone que permite pedir taxis dende a túa ubicación e ofrece datos coma o tempo que falta para que chegue o taxi, itinerario, condutor&#8230; O que me parece realmente novidoso da idea é que o servizo está integrado nos navegadores GPS dos taxistas, que verán nel as solicitudes de novos clientes. Se hai taxis arredor, a carreira collerana eles directamente. En caso contrario, a compañía de taxis que corresponda (Ámsterdam, Rotterdam&#8230;) farase cargo da solicitude e enviará un taxi (á vella usanza). Actualmente só é funcional en Holanda.</p>

<p>Hai varias análises e artigos por internet, dos que se cadra destaco <a href="http://thenextweb.com/apps/2013/02/05/tomtom-launches-an-iphone-app-for-its-taxi-service-still-only-available-in-the-netherlands/?utm_campaign=social%20media&amp;awesm=tnw.to_i0bQw&amp;utm_medium=Spreadus&amp;utm_source=Twitter">este</a> (en inglés), entre outras cousas porque tampouco lin moitos máis.</p>

<h3>O mundo é moi pequeno</h3>

<p>Eu tiña hábito de ir a un bar de jazz, o Badcuyp. Digo tiña e non teño porque xa non teñen jam sessions os domingos, que é cando a min máis me gustaba ir.</p>

<p>O asunto é que un amigo da residencia universitaria da Coruña, que non vía dende había anos, traballa alí. Alucinei cando o souben. Que pequeno é o mundo.</p>

<p>Por se fose pouco, hai dúas fins de semana veu outro amigo máis, tamén da residencia e tamén sen velo eu dende había moito tempo, e de repente atopeime revivindo recordos de hai sete anos. Ademais tivemos moita sorte, porque os canais estaban conxelados por aquel entón, e un dos días nevou moito e quedaron brancos, completamente cubertos de neve. Moi, moi bonito. Por se acaso, adxunto imaxe.</p>

<p><img src="http://blog.victorpena.es/assets/images/Canal_Nevado.jpg"></p>
]]></content>
  </entry>
  
  <entry>
    <title type="html"><![CDATA[Christmas Canal Parade]]></title>
    <link href="http://blog.victorpena.es/2012/12/15/christmas-canal-parade/"/>
    <updated>2012-12-15T23:11:00+01:00</updated>
    <id>http://blog.victorpena.es/2012/12/15/christmas-canal-parade</id>
    <content type="html"><![CDATA[<p><a href='http://www.flickr.com/photos/victorpena/8274800537/'><img src='http://farm9.static.flickr.com/8498/8274800537_a7f9a321b2_b.jpg' title='IMG_2343.jpg' alt='IMG_2343.jpg'/></a></p>

<p>Tiña pensado escribir sobre a miña bicicleta. De feito estaba a piques de comezar, pero chamoume a atención o barullo que había na rúa. Asomei polo balcón e vin que todo o mundo estaba mirando a Prinsengracht, o canal que se cruza con Looiersgracht, que é no que vivo eu.</p>

<p>Intrigado, baixei a ver de que se trataba. Sorpresa! Un desfile de barcos iluminados! Moi bonito. O concepto é idéntico á cabalgata de Reis, coa diferenza de que en vez de desfilaren carrozas por terra, desfilan barcos polos canais.</p>

<p>Moi bonito, si, pero quizais o que máis me chamou a atención é o seu valor: ten moita tela estar quietos dúas horas e media no barco, co frío e a chuvia (por sorte mentres pasaron polo meu sitio non choveu, pero si antes e despois).</p>

<p><a href='http://www.flickr.com/photos/victorpena/8275858512/'><img src='http://farm9.static.flickr.com/8201/8275858512_e06f26afaf_b.jpg' title='IMG_2332.jpg' alt='IMG_2332.jpg'/></a></p>

<p><a href="http://www.flickr.com/photos/victorpena/sets/72157632251194805/">En flickr</a> subín algunhas fotos do desfile e tamén <a href="http://www.flickr.com/photos/victorpena/8275253305/in/set-72157632251194805">un vídeo</a>. <a href="http://www.amsterdamlightfestival.com/en/programma/2012-2013/christmas-canal-parade/">En internet</a> comentan un pouquiño en que consiste o evento.</p>

<p>Por certo, a entrada da bicicleta queda para máis adiante. Se Ámsterdam non me volve sorprender, claro.</p>
]]></content>
  </entry>
  
  <entry>
    <title type="html"><![CDATA[Kaas]]></title>
    <link href="http://blog.victorpena.es/2012/12/11/kaas/"/>
    <updated>2012-12-11T20:15:00+01:00</updated>
    <id>http://blog.victorpena.es/2012/12/11/kaas</id>
    <content type="html"><![CDATA[<p>Hai quince días marchou do equipo un americano que estaba de prácticas. Cando estaba recollendo, un compañeiro holandés díxolle que tiña un detalle para el e deulle un bo anaco de queixo, ben grande. Foi un detalle bonito, e o americano dende logo quedou contento e sorprendido (gratamente, por suposto).</p>

<p>Máis tarde, cando estaba eu dando a xornada por rematada e recollendo para marchar, o mesmo holandés díxome que tamén tiña un detalle para min, e sacou outro gran anaco de queixo. Toma!!! Que contento me puxen e que sorprendido (tamén gratamente, por suposto). Trátase dun queixo <a href="http://www.beemster.us/">Beemster</a>, de Gouda, vello, creo recordar que de 3 anos, ou algo máis. Excelso.</p>

<p><img src="http://blog.victorpena.es/assets/images/kaas.jpg"></p>

<p>Quen me veña facer unha visita pode probalo. Aviso, levo bo ritmo, xa comín máis da metade.</p>
]]></content>
  </entry>
  
  <entry>
    <title type="html"><![CDATA[Máis neve]]></title>
    <link href="http://blog.victorpena.es/2012/12/09/mais-neve/"/>
    <updated>2012-12-09T11:14:00+01:00</updated>
    <id>http://blog.victorpena.es/2012/12/09/mais-neve</id>
    <content type="html"><![CDATA[<p><img src="http://blog.victorpena.es/assets/images/bici_nevada.jpeg"></p>

<p>Falábase o xoves na oficina de que pola noite ían baixar as temperaturas a -7º C, e ía nevar toda a madrugada. Se a temperatura realmente baixou tanto non o puiden saber, pero que nevou, si o sei, contoumo a miña bicicleta.</p>

<p>Cando espertei o venres atopeime cun panorama bastante branco, e cada vez máis, porque seguía nevando forte. Dubidei moito como ir á oficina: se coller o tranvía ou ir na bici. Se dubidaba era unicamente por mollarme moito polo camiño, e como co tranvía ao final tamén me toca camiñar abondo, decanteime pola bicicleta.</p>

<p>O que non tiven en conta á hora de decidir é que, cando un está quieto, a neve parece que vén dende arriba, polo que non molesta especialmente. Pero en bicicleta un vai máis rápido, e esa neve que antes viña de arriba agora vén de fronte, e dáche, ZAS!, en toda a boca. En toda a cara, en realidade. Todo ten o seu lado positivo, non obstante. Puiden analizar se a neve posúe as mesmas características que a auga. Confirmo que é insípida e inodora. Tamén confirmo que non é incolora, en absoluto. De feito é especialmente opaca cando se pega aos cristais das gafas.</p>

<p>Puiden chegar á oficina sen lamentar ningunha baixa. Durante un par de horas parecía que o nevar non ía ter fin, se cadra en marzo ou abril. Cousa que non me acababa de agradar, porque necesitaba a bici para ir, cun veciño meu trompetista, á <a href="http://bimhuis.nl/home">Bimhuis</a> a ver á Panorama, digoooo a Lucas van Merwijk And The Cubop City Band. Non tiña nada claro se de seguir nevando sería quen de atopar a montaña de neve correspondente á bicicleta. Por sorte parou a mediodía, e dende entón nin nevou nin choveu máis. Perito!</p>

<p>Lucas van Merwijk And The Cubop City Band gustáronme moito. Moita salsa, moito sabor. Mestura estraña de holandeses e uruguaios. Os últimos bailando mentres tocaban, os primeiros ben quietiños. Nese aspecto decepcionoume un pouco. Especialmente os ventos: era unha sección de 13 ventos (4 trombóns, 4 trompetas e 5 saxofóns), holandeses todos, que, aínda que tocaban xenial, apenas se movían. Nota final: pese ao pouco movemento, 8 sobre 10.</p>

<iframe width="420" height="315" src="http://www.youtube.com/embed/gPIan4f95c8" frameborder="0" allowfullscreen></iframe>

]]></content>
  </entry>
  
  <entry>
    <title type="html"><![CDATA[Neve]]></title>
    <link href="http://blog.victorpena.es/2012/12/06/neve/"/>
    <updated>2012-12-06T21:32:00+01:00</updated>
    <id>http://blog.victorpena.es/2012/12/06/neve</id>
    <content type="html"><![CDATA[<p><img src="http://blog.victorpena.es/assets/images/neve.jpeg"></p>

<p>Xa nevou! Está xenial porque fai moi bonito, pero ten a pega de que vén acompañada do frío, e o frío é incómodo, a verdade. De todas formas, paseino xenial indo a traballar hoxe. Na foto vese como a xente vai baixada da bici, e van camiñando moi amodo. A min, asomado pola ventá, pareceume unha actitude rara. Tan afeitos como están estes señores a andar na bicicleta a todo trapo, que raro que agora vaian tan amodo. Non lle dei máis importancia, e ao saír de casa collín a bici como normalmente.</p>

<p>Foi ao achegarme á ponte cando entendín todo: estaba cuberta por unha boa capa de xeo. Así que, como acababa de ver facer, baixei da bici e fun camiñando eu tamén. A sorpresa veu cando os que tiña diante se deixaban deslizar ao baixar a ponte. <em>&#8220;Que artistas! E que valentes, eu non me arrisco&#8221;</em> pensei, inxenuamente. Resulta que non é opcional. Non hai alternativa, a pendente empúxate! Paseino bárbaro! E non caín, aínda que pasei medo, iso si :)</p>

<p>Por se fose pouco cos patíns e a neve, mentres ía camiñando con tanto tino sentín <em>Plap!</em>. O primeiro que pensei foi que ao de diante se lle caera algo, porque el se deu a volta a mirar. Entón mirei ao chan, e non vin nada raro, pero conforme me ía achegando, ía vendo un vulto, cada vez máis preto, ata que o identifiquei: un peixe! Como puido acabar un peixe aí, no medio da ponte? Supoño que non o levaría o de diante, así que imaxino que lle caeu a un paxaro. Que cousas!</p>
]]></content>
  </entry>
  
  <entry>
    <title type="html"><![CDATA[Sinterklaas]]></title>
    <link href="http://blog.victorpena.es/2012/12/05/sinterklaas/"/>
    <updated>2012-12-05T20:17:00+01:00</updated>
    <id>http://blog.victorpena.es/2012/12/05/sinterklaas</id>
    <content type="html"><![CDATA[<p><a href="http://pt.wikipedia.org/wiki/Festa_de_S%C3%A3o_Nicolau"><em>Sinterklaas</em></a> veu hoxe a Holanda, dende Madrid, a traer agasallos para os nenos. E cando chega, <a href="http://en.wikipedia.org/wiki/Zwarte_Piet"><em>Zwarte Piet</em></a> acompáñao para botarlle unha man. Nós non puidemos contar coa visita de <em>Sinterklaas</em>, porque estaba moi liado, pero, por sorte, si atopou un oco <em>Zwarte Piet</em> e, como a tradición manda, tróuxonos unha larpeirada.</p>

<p><img src="http://blog.victorpena.es/assets/images/zwarte_piet.jpeg"></p>

<p>E que bárbara a larpeirada! Un auténtico chocolate Tony! Que, pola tipografía, faime pensar que Tony Manero cambiou de profesión a mestre chocolateiro. Gústame, si señor.</p>

<p><img src="http://blog.victorpena.es/assets/images/tonys.jpeg"></p>

<p><img src="http://blog.victorpena.es/assets/images/T.jpg"></p>

<p>Reparastes vós tamén na cor de <em>Zwarte Piet</em>? Parece que a historia da súa orixe non está exenta de polémica. Hai varias versións que falan dun criado mouro ou dun neno etíope. Outra, sen embargo, fala de que, ao entrar nas casas pola cheminea, a cara remata cuberta de feluxe. A min gústame máis esta última.</p>

<p>Groeten!</p>
]]></content>
  </entry>
  
  <entry>
    <title type="html"><![CDATA[Foto]]></title>
    <link href="http://blog.victorpena.es/2012/12/02/foto/"/>
    <updated>2012-12-02T22:01:00+01:00</updated>
    <id>http://blog.victorpena.es/2012/12/02/foto</id>
    <content type="html"><![CDATA[<p><a href='http://www.flickr.com/photos/victorpena/8238917238/'><img src='http://farm9.static.flickr.com/8201/8238917238_e8a9ebc44d_b.jpg' title='Singel' alt='Singel'/></a>
Singel</p>

<p><a href='http://www.flickr.com/photos/victorpena/8237853467/'><img src='http://farm9.static.flickr.com/8482/8237853467_69622074cf_b.jpg' title='Bloemenmarkt' alt='Bloemenmarkt'/></a>
Bloemenmarkt</p>
]]></content>
  </entry>
  
  <entry>
    <title type="html"><![CDATA[So far, so good]]></title>
    <link href="http://blog.victorpena.es/2012/11/30/so-far-so-good/"/>
    <updated>2012-11-30T20:23:00+01:00</updated>
    <id>http://blog.victorpena.es/2012/11/30/so-far-so-good</id>
    <content type="html"><![CDATA[<p><img src="http://blog.victorpena.es/assets/images/looiersgracht.jpg"></p>

<p>Hoxe hai un mes que aterricei en Ámsterdam. O tempo pasou moi, moi, moi rápido. Ao ocuparme con tantas cousas nin oportunidade tiven para reparar no rápido que estaba a pasar todo. Buscar piso, coñecer a cidade, empresa, compañeiros de traballo, idiomas (si, estou aprendendo algunha palabra de holandés)&#8230;</p>

<p>Polo de pronto podo dicir que me gusta isto. Encántame ir en bicicleta polo centro de Ámsterdam a traballar. Atravesar os canais polas pontes, cando aínda o sol está empezando a saír e o ceo está alaranxado, cun laranxa vivo e intenso, iluminando os canais e as fachadas estreitas e desiguais das casas.</p>

<p>Nese sentido tiven moita sorte, porque o apartamento no que vivo por agora da a un canal, Looiersgracht, co que as vistas, que son as que acompañan esta entrada, disfrútoas enormemente.</p>

<p>Outra cousa que tamén me gusta de Ámsterdam son os seus mercados a pé de rúa. Foi no de Waterloo onde merquei a bici, e fun cada sábado dende entón, non porque lle collese especial gusto a ese en particular, senón porque <em>Torta</em> vai rompendo algo distinto unha vez por semana, e aínda está na garantía. Hai outro máis cerca, <a href="http://www.amsterdam.info/markets/noordermarkt/">Noordermarkt</a>, onde venden produtos de granxa (<em>boer</em>). Merquei alí queixo un par de veces, <em>boeren kaas</em>, unha cousa exquisita!</p>

<p>E parece que empeza a ir frío. A semana pasada merquei uns plátanos nun posto na rúa, e ao comer un deles alí mesmo, tiven a impresión de que viña da neveira. Xa me avisou un compañeiro da oficina de que dentro de pouco vou ter que deixar de mercalos na rúa ata que acabe o inverno, porque mercar plátanos conxelados vaime sair a perder.</p>
]]></content>
  </entry>
  
  <entry>
    <title type="html"><![CDATA[Welcome to the team Victor!]]></title>
    <link href="http://blog.victorpena.es/2012/11/28/welcome-to-the-team-victor/"/>
    <updated>2012-11-28T19:22:00+01:00</updated>
    <id>http://blog.victorpena.es/2012/11/28/welcome-to-the-team-victor</id>
    <content type="html"><![CDATA[<p><img src="http://blog.victorpena.es/assets/images/Welcome.jpg"></p>

<p>Con esa frase empezou a aventura, o día 1 de novembro. Na oficina, na que pasou a ser a miña mesa, estaba o papel que da comezo a esta entrada, firmado por todos os membros do equipo. A maiores había outra folla, cun esquema coa distribución de mesas na oficina e o nome de cada un. Realmente útil!</p>

<p>En realidade non empezou todo así. Eu cheguei un par de días antes, o 30 de outubro, e botei dúas noites no <a href="http://www.moevenpick-hotels.com/en/europe/netherlands/amsterdam/hotel-amsterdam/overview/">Mövenpick Hotel</a>, a conta da empresa. Cando entrei levei unha sorpresa enorme, vaia hotel! Que facía eu en semellante sitio! Pois o mesmo debía de preguntarse a recepcionista, porque a cara de sorpresa non a deu quitado en todo o tempo no que me atendeu.</p>

<p>E foi alí onde tiven a primeira recepción. Concretamente por parte da tele da habitación.</p>

<p><img src="http://blog.victorpena.es/assets/images/Welcome_TV.jpg"></p>

<p>Pero iso non foi o único que me impactou da habitación. Se o hotel en si estaba moi ben, a habitación aínda máis. Estaba na <em>Executive Floor</em>, cunhas vistas impresionantes do <a href="http://gl.wikipedia.org/wiki/R%C3%ADo_IJ">IJ</a>.</p>

<p><img src="http://blog.victorpena.es/assets/images/IJ.jpg"></p>

<p>De todas formas, supoño que me impresionou tamén porque estaba desexando establecerme dunha vez. Chegar ao hotel xa me deu o seu traballo, porque a pesar de que o vía perfectamente, non sabía por onde había que atravesar a auga para chegar a el. Estaba empezando a pensar en que nadar sería a forma máis efectiva, pero por aquilo de evitar mollarme moito, decidín intentar achegarme a el a pé. A ruta, vista agora, é do máis trivial, 10 minutos en liña recta, pero a min levoume máis de media hora, e demasiadas curvas.</p>

<p>Cando xa estaba dentro do hotel, e sentía o obxectivo cumprido, perdinme nos ascensores. Non os souben usar. Eu pulsaba a miña planta, a 19, pero aquilo non obedecía nunca. E eu cambiaba de ascensor para probar outro, e tampouco. E entón intentei ir polas escaleiras, pero non as atopei. Sentinme un pouco inútil nese momento, a verdade. Seguín intentándoo cos ascensores, e de repente aparecín na planta baixa. Así que aproveitei e pedín auxilio en recepción. Só había que meter a tarxeta antes de pulsar. Iso era todo. Resulta que o aviso que dicía <em>Mete a tarxeta para ir ás plantas 3 a 20</em> era de verdade. Inútil.</p>

<p>Unha das primeiras cousas que fixen, unha vez establecido, foi comprar a bici, <em>Torta</em>. Pero iso xa é outra historia.</p>

<p><a href='http://www.flickr.com/photos/victorpena/8214806480/'><img src='http://farm9.static.flickr.com/8064/8214806480_922bc47422_b.jpg' title='Torta' alt='Torta'/></a></p>
]]></content>
  </entry>
  
</feed>
