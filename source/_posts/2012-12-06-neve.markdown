---
layout: post
title: "Neve"
date: 2012-12-06 21:32
comments: true
categories: 
---

{% img /assets/images/neve.jpeg %}

Xa nevou! Está xenial porque fai moi bonito, pero ten a pega de que vén acompañada do frío, e o frío é incómodo, a verdade. De todas formas, paseino xenial indo a traballar hoxe. Na foto vese como a xente vai baixada da bici, e van camiñando moi amodo. A min, asomado pola ventá, pareceume unha actitude rara. Tan afeitos como están estes señores a andar na bicicleta a todo trapo, que raro que agora vaian tan amodo. Non lle dei máis importancia, e ao saír de casa collín a bici como normalmente.

Foi ao achegarme á ponte cando entendín todo: estaba cuberta por unha boa capa de xeo. Así que, como acababa de ver facer, baixei da bici e fun camiñando eu tamén. A sorpresa veu cando os que tiña diante se deixaban deslizar ao baixar a ponte. _"Que artistas! E que valentes, eu non me arrisco"_ pensei, inxenuamente. Resulta que non é opcional. Non hai alternativa, a pendente empúxate! Paseino bárbaro! E non caín, aínda que pasei medo, iso si :)

Por se fose pouco cos patíns e a neve, mentres ía camiñando con tanto tino sentín _Plap!_. O primeiro que pensei foi que ao de diante se lle caera algo, porque el se deu a volta a mirar. Entón mirei ao chan, e non vin nada raro, pero conforme me ía achegando, ía vendo un vulto, cada vez máis preto, ata que o identifiquei: un peixe! Como puido acabar un peixe aí, no medio da ponte? Supoño que non o levaría o de diante, así que imaxino que lle caeu a un paxaro. Que cousas!
