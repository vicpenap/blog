---
layout: post
title: "Christmas Canal Parade"
date: 2012-12-15 23:11
comments: true
categories: 
---

{% flickr_image 8274800537 b %}

Tiña pensado escribir sobre a miña bicicleta. De feito estaba a piques de comezar, pero chamoume a atención o barullo que había na rúa. Asomei polo balcón e vin que todo o mundo estaba mirando a Prinsengracht, o canal que se cruza con Looiersgracht, que é no que vivo eu. 

Intrigado, baixei a ver de que se trataba. Sorpresa! Un desfile de barcos iluminados! Moi bonito. O concepto é idéntico á cabalgata de Reis, coa diferenza de que en vez de desfilaren carrozas por terra, desfilan barcos polos canais.

Moi bonito, si, pero quizais o que máis me chamou a atención é o seu valor: ten moita tela estar quietos dúas horas e media no barco, co frío e a chuvia (por sorte mentres pasaron polo meu sitio non choveu, pero si antes e despois).

{% flickr_image 8275858512 b %}

[En flickr](http://www.flickr.com/photos/victorpena/sets/72157632251194805/) subín algunhas fotos do desfile e tamén [un vídeo](http://www.flickr.com/photos/victorpena/8275253305/in/set-72157632251194805). [En internet](http://www.amsterdamlightfestival.com/en/programma/2012-2013/christmas-canal-parade/) comentan un pouquiño en que consiste o evento.

Por certo, a entrada da bicicleta queda para máis adiante. Se Ámsterdam non me volve sorprender, claro.
