---
layout: post
title: "Guantanamera"
date: 2013-05-10 22:32
comments: true
categories: 
---

O domingo pasado foi un día surrealista. Volvía ir bo e volvimos a Vondelpark o meu amigo guitarrista e eu para facer un picnic musical. Esta vez eu levaba un libro, así mantíñame ocupado mentres tanto. Pero non o cheguei a usar.

Ao pouco de acabar de comer chegou un grupo de xente, dos que un dixo saber tocar a guitarra. Démoslla, e o grupo sentouse con nós. Eu pensei que sería por un anaco nada máis, pero nada diso, pois ao pouco tempo outro grupo, amigos deles, tamén se nos uniu. Ao final eramos máis de dez persoas arredor da guitarra. 

Por se fose pouco, a maiores do par de yonkis/borrachos que tamén se nos acercou, apareceu un nicaraguano, dixo querer tocar, e desapareceu. Ao pouco volveu, asegurou estar nacido para a música, colleu a guitarra, e cantounos Guantanamera e Cielito lindo. E logo marchou.

Moi curiosa a forza magnética que ten unha guitarra.

{% img /assets/images/guantanamera.png %}

(Espero que non lle pareza mal publicar a foto no blogue.)

