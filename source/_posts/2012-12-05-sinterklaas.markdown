---
layout: post
title: "Sinterklaas"
date: 2012-12-05 20:17
comments: true
categories: 
---

[_Sinterklaas_](http://pt.wikipedia.org/wiki/Festa_de_S%C3%A3o_Nicolau) veu hoxe a Holanda, dende Madrid, a traer agasallos para os nenos. E cando chega, [_Zwarte Piet_](http://en.wikipedia.org/wiki/Zwarte_Piet) acompáñao para botarlle unha man. Nós non puidemos contar coa visita de _Sinterklaas_, porque estaba moi liado, pero, por sorte, si atopou un oco _Zwarte Piet_ e, como a tradición manda, tróuxonos unha larpeirada.

{% img /assets/images/zwarte_piet.jpeg %}

E que bárbara a larpeirada! Un auténtico chocolate Tony! Que, pola tipografía, faime pensar que Tony Manero cambiou de profesión a mestre chocolateiro. Gústame, si señor.

{% img /assets/images/tonys.jpeg %}

{% img /assets/images/T.jpg %}

Reparastes vós tamén na cor de _Zwarte Piet_? Parece que a historia da súa orixe non está exenta de polémica. Hai varias versións que falan dun criado mouro ou dun neno etíope. Outra, sen embargo, fala de que, ao entrar nas casas pola cheminea, a cara remata cuberta de feluxe. A min gústame máis esta última.

Groeten!
