---
layout: post
title: "Problemas de Ámsterdam"
date: 2013-05-15 23:32
comments: true
categories: 
---

O meu amigo do queixo contoume hai dous días que alguén puxera un candado na súa bici. Díxome que quedou moi frustrado cando a foi coller. Saía do traballo e ía con ganas de ir a casa, achegouse a bici, viu o panorama... E marchou a pé.

Ten que ser frustrante, dende logo, non me cabe dúbida. A min pasoume unha vez algo parecido. Un día atei a miña bicicleta coma de costume. Ao día seguinte fun por ela, e descubrín que tamén atara a do veciño. Foi moi frustrante, tamén.

Hoxe o meu amigo chegou de novo á oficina, e traía unha caixa grande con el. Ao pouco veume buscar e díxome que atopara a solución para o problema da súa bicicleta. Desempaquetou a caixa comigo, amodiño, e eu xa me esperaba atopar unhas boas tenazas, ben grandes para poder cortar o candado. Nada diso. Sacou unha radial. Para solucionar o problema de verdade. Sen rodeos.

Aínda por riba a radial non ten batería, así que tivo que pedir ao garaxe que había abaixo que lle lanzasen unha alargadeira.

{% img /assets/images/radial.jpg %}
