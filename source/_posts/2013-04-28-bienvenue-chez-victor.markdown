---
layout: post
title: "Bienvenue chez Victor"
date: 2013-04-28 22:52
comments: true
categories: 
---

{% flickr_image 8689647383 b %}

Esta fin de semana veu un amigo francés de cando estiven de erasmus na Bretaña. Funo buscar á estación o venres á noite, e hoxe domingo acompañeino de volta. Foi unha visita (exprés) moi agradable. O tempo, aínda que algo frío, acompañou con ceos máis ou menos despexados, pero nunca totalmente cubertos, e sen ningunha chuvia.

Fixemos o tour de rigor, vendo as cousas máis características do centro de Ámsterdam. O bo do centro é que se poida camiñar todo a pé. O malo é que, xa que se pode camiñar, camíñase, e logo acaba un completamente rendido.

O sábado pola noite fomos a un pub irlandés a ver un concerto de bluegrass. A banda realmente boa, e o ambiente do local estupendo. Tiñamos sentado diante a un grupo de americanos brindando moito entre eles (ver vídeo) e moi animados. Logo dun anaco acabamos por estar todos xuntos falando, brindando e comentando vivencias. Resulta que este será o seu quinto Queen's Day, e así, con tanto gusto por Holanda, explícase que saiban máis holandés ca min. Entre as anécdotas que contou o meu amigo de cando viviu en Australia e as que aportou o grupo de americanos, foi unha noite moi entretida.

As fotos da fin de semana xa están [subidas a Flickr](http://www.flickr.com/photos/victorpena/sets/72157633373551862/).

<iframe width="560" height="315" src="http://www.youtube.com/embed/sbvu2vsCSUw?rel=0" frameborder="0" allowfullscreen></iframe>
