---
layout: post
title: "Famoso (en Noruega)"
date: 2013-04-20 21:01
comments: true
categories: 
---

O domingo pasado fixo un día espléndido, polo que [o meu amigo do Badcuyp](http://blog.victorpena.es/2013/02/05/2013/) e eu decidimos ir de Picnic a Vondelpark. El cociñou e levou unha guitarra e eu levei a cervexa, un trato xusto.

Alí instalados e despois de comer, empezou a cantar e tocar a guitarra. Eu non sei tocar a guitarra e non canto ben, así que o acompañei bebendo a cervexa, cousa que si se me dá ben. Ao pouco apareceu un grupo de persoas con cámara, trípode e outros enseres e, despois de introducírense como reporteiros dunha televisión noruega, preguntáronnos se nos importaba que nos gravasen un anaco. _Vós facede o que estades facendo_, dixeron. Para min moi fácil.

Máis adiante acercouse unha rapaza que dixo saber cantar, e sentouse con nós. Botou bastante tempo connosco, e repasamos (gústame pensar que colaborei dalgún xeito, aínda que fose coa presenza) parte do repertorio de Ray Charles, Beatles... Algunha xente parábase ao lado e bailaba un pouco, e os do arredor aplaudían ao rematar as cancións. Foi moi raro, pero divertido. Un día diferente.

{% img /assets/images/parque_guitarra.JPG %}

