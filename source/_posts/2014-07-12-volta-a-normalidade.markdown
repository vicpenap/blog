---
layout: post
title: "Volta á normalidade"
date: 2014-07-12 23:35
comments: true
categories: 
---

Cheguei hai unhas horas a casa de pasar unha semana na outra casa. É noite, e hai un anaco que empecei a escoitar un cabalgar que non daba rematado. Curioso, asomeime ao canal a ver de que se trataba, e atopeime cun desfile de coches de cabalos pasando xusto por debaixo da ventá. Os pasaxeiros do coche, vestidos de época, saudábanme, e eu, vestindo uns calzoncillos e unha camiseta de durmir, saudaba de volta.

Nun momento dado pararon por completo, e aproveitei para preguntar: "isto que é?". A resposta non foi menos vaga: "un coche!"

{% img /assets/images/coche.jpeg %}

