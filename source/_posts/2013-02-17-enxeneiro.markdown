---
layout: post
title: "Enxeñeiro"
date: 2013-02-17 17:04
comments: true
categories: 
---

Si, pero só de 9 a 5. O resto do día simplemente tonto.

O caseiro deixoume varias plantas na casa: unha orquídea, algo que parece un bonsai pero probablemente non o sexa, un cactus, outra que directamente non sei que é e finalmente un ramo de rosas nun xarrón.

Cando volvín ao piso despois das vacacións chamoume moito a atención ver as rosas practicamente igual que cando marchara, se cadra un pelín máis murchas, pero algo apenas perceptible. Visto que duraban tanto, boteilles un fondo de auga para ver se así lles podía estirar a vida un pouco máis.

As rosas seguían tan felices co paso do tempo, e eu comentáballelo de cando en vez a meus pais. Eles desconfiaban de semellante misterio, e suxeríanme que quizais fosen de plástico. 

A última vez que mo dixeron foi onte. Hoxe pola mañá reparei en que as rosas xa non tiñan auga, e fun botarlles máis. Lembrei entón a sospeita de meus pais, e aínda que estaba seguro de que eran naturais, comprobeino. E... E... E son de plástico. Estiven regando flores de plástico.

{% img /assets/images/rosas.jpg %}
