---
layout: post
title: "Concerto"
date: 2013-03-15 19:16
comments: true
categories: 
---

O venres pasado o meu ex-veciño trompetista propúxome ir ver un concerto de <a href="http://en.wikipedia.org/wiki/John_Clayton_(bassist)">John Clayton</a> coa Big Band do conservatorio de Ámsterdam, no [North Sea Jazz Club](http://www.northseajazzclub.com/). O plan era demasiado apetecible como para dubidar, e por riba aínda non fora nunca a ese local, polo que non tardei nin un segundo en apuntarme.

O concerto unha chulada, aínda que moi breve, pouco máis dunha hora. A Big Band moi boa, e Clayton... Non sabería dicir. Viña como director da Big Band, e niso non sei aprezar se foi bo ou non. Soaba ben, así que supoño que si. A maiores tocou un momentiño o baixo e iso fíxoo ben.

Pero quizais o que máis me chamou a atención foi a relación tempo/prezo. A entrada valeu 10 €, e alí tomei dous viños, a 4,5 € cada un. En total, 19 €. A duración debeu de ser duns 70 minutos, pero poñamos 60 para facilitar as contas. 20 € por 60 minutos fai un prezo de 0.33 €/minuto. Tal e como se fose unha chamada internacional. Menos mal que todo isto non se me ocorreu durante o concerto, pois tería marchado no segundo 59.

{% img /assets/images/clayton.png %}


